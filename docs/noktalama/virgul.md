# Virgül

## Kullanım Yerleri

### 1. Eş görevli kelimeler

Sıralı eş görevli kelimeler veya kelime gruplarını ayırmakta kullanılır.

!!! quote ""
    - Fırtınadan**,** soğuktan**,** karanlıktan ve biraz da korkudan sonra bu sı­cak**,** aydınlık ve sevimli odanın havasında erir gibi oldum. (Halide Edip Adıvar)
    - Sessiz dereler**,** solgun ağaçlar**,** sarı güller.

### 2. Sıralı Cümleler

Sıralı cümleleri ayırmak için kullanılır.

!!! quote ""
    - Umduk**,** bekledik**,** düşündük.

### 3. Özne Belirtmek

Çoğunlukla uzun cümlelerdeki [özne](../dil/ozne.md), [yüklem](../dil/yuklem.md)e çok uzak kaldığından özneyi belirtmek için özneden önce kullanılır.

!!! quote ""
    - Saniye Hanımefendi**,** merdivenlerde oğlunun ayak seslerini duyar duymaz, hasretlisini karşılamaya atılan bir genç kadın gibi koltuğundan fırlamış ve ona kapıyı kendi eliyle açmaya gelmişti.

### 4. Ara sözler/cümleler 

Cümle içindeki ara sözleri veya ara cümleleri yazılırken cümleden ayırmak için etrafına virgül konulur.

!!! quote ""
    - Zemin bu kadar koyu bir kırmızıya dönüşünce**,** *bir an için de olsa***,** belirginliğini yitiriverdi sivilceleri.

### 5. Tekrarlanan Kelimeler

Anlama güç kazandırmak için tekrarlanan kelimeler de virgül ile ayrılır.

!!! quote ""
    - Akşam**,** yine akşam**,** yine akşam,

        Göllerde bu dem bir kamış olsam!

### 6. Alıntı Cümleler

[Tırnak](./tirnak.md) işareti içinde olmayan [alıntı](../dil/cumleler/alinti.md) cümlelerinden sonra kullanılır.

!!! quote ""
    - Adana’ya yarın gideceğim**,** dedi.
    - Aç karnına sigara içmekle hiç de iyi etmiyorsun**,** dedi.

### 7. Konuşmada Alıntı

[Konuşma çizgisi](./uzun-cizgi.md)nden sonraki [alıntı](../dil/cumleler/alinti.md) cümlesinin bitimine konulur.

!!! quote ""
    - — Bu akşam Datça’ya gidiyor musunuz**,** diye sordu.

### 8. Konuşma Öncesi

Edebi eserlerde konuşmadan önceki ifadelerde, ifadenin sonuna konulur.

!!! quote ""
    - Bahçe kapısını açtı. Sermet Bey’e**,**
        \- Bu anahtar köşkü de açar, dedi.

### 9. Cümle başı Cevap

Kendisinden sonraki cümleye bağlı ret, kabul veya teşvik bildiren kelimelerden sonra kullanılır.

Örneğin: *tamam, peki, hayır, evet, başüstüne, öyle, yok, haydi*

!!! quote ""
    - Peki**,** gideriz.
    - Olur**,** ben de size katılırım.
    - Hayhay**,** memnun oluruz. 
    - Haydi**,** geç kalıyoruz.

### 10. Bağımsız Kelimeler

Bir kelimenin kendisinden sonra gelen kelimeden anlam/yapı olarak bağımsız olduğunu belirtip anlam karışıklığın önlemek için kullanılır.

!!! quote ""
    - Bu gece**,** eğlenceleri içlerine sinmedi.
        
        (Virgül olmasaydı "gece eğlenceleri" olucaktı ve anlam karışıklığına sebep olucaktı.)

### 11. Hitap

Hitaplardan sonra kullanılır.

!!! quote ""
    - Sayın Başkanımız**,**
    - Efendiler**,** bilirsiniz ki hayat demek, mücadele, müsademe demektir.

### 12. Sıralı Zarf Fiiller

Cümle içinde art arda gelen [zarf-fiil eki](../ekler/zarf-fiil.md) almış kelimelerden sonra konulur.

!!! quote ""
    - Ancak yemekte bir karara varıp**,** arkadaşına dikkatli dikkatli bakarak konuştu.

!!! warning "Uyarı"
    Cümle içindeki zarf fiil art arda değilse virgül konulamaz.

    !!! quote ""
        - Cumaları bahçede buluştukça(❌) kıza kendisinin adi bir mektep talebesi olmadığını anlatmaya çalışıyordu.

### 13. Özne olarak Bu, Şu, O

Bu, Şu ve O [zamir](../dil/zamir.md)leri [özne](../dil/cumle/ozne.md) olarak kullanıldığında virgül kullanılır.

!!! quote ""
    - Bu**,** benim gibi yazarlar için hiç kolay olmaz.
    - O**,** eski defterleri çoktan kapatmış, Osmanlıya kucağını açmıştı.

### Diğer

#### Ondalık Sayılar

Sayıların yazılışında kesirleri ayırırken kullanılır.

!!! quote ""
    - 6**,**02.10²³

#### Künye

Künyelerde yazar, basımevi vb. bilgilerini ayırırken virgül kullanılır.

Eğer yazarın soyismi, isminden önce yazılmış ise soyisminden sonra da virgül yazılır.

!!! quote ""
    - Falih Rıfkı ATAY**,** Tuna Kıyıları**,** Remzi Kitabevi**,** İstanbul**,** 1938.
    - ERGİN**,** Muharrem**,** Dede Korkut Kitabı**,** Ankara**,** 1958.

## Kullanılamayan Yerler

### Bağlaçlar

Cümle içindeki *ve, veya, ya* gibi [bağlaç](../dil/baglac.md)lardan **önce** ve **sonra** konulmaz.

!!! quote ""
    - Nihat sabaha kadar uyuyamadı ve şafak sökerken Faik’e bol teşek­kürlerle dolu bir kâğıt bırakarak iki gün evvelki cephe dönüşü kıyafeti ile sokağa fırladı.

Tekrarlı bağlaçlardan da **önce** ve **sonra** virgül kullanılmaz.

!!! quote ""
    - *Hem* gider *hem* ağlar.
    - *Ya* bu deveyi gütmeli *ya* bu diyardan gitmeli.
    - *Gerek* nesirde *gerek* nazımda yeni bir söyleyişe ulaşılmıştır.
    - Siz *ister* inanın *ister* inanmayın, bir gün bile durmam.
    - *Ne* kız verir *ne* dünürü küstürür.
    - Bu kurallar bugün *de* yarın *da* geçerli olacaktır.

Pekiştirme ve bağlama için kullanılan [-de/-da](../ekler/ozel/de.md) bağlacından **sonra** konulmaz.

!!! quote ""
    - İmlamız lisanımız düzelince, lisanımız da kafamız düzelince düzele­cek çünkü o da ancak onlar kadar bozuktur, fazla değil!

### -mi Eki

Cümle içinde **-ınca/-ince** görevinde anlamıyla [zarf-fiil](../dil/fiilimsiler/zarf-fiil.md) görevinde kullanılan [-mi](../ekler/ozel/mi.md) ekinden **sonra** kullanılmaz.

!!! quote ""
    - Ben aç yattım mı kötü kötü rüyalar görürüm nedense.

### Şart Eki

Şart ekinden (-sa) sonra virgül konulamaz.

!!! quote ""
    - Tenha köşelerde ağız ağıza konuşurken yanlarına biri gelecek *olursa* hemen susuyorlardı. (Reşat Nuri Güntekin)
    - Gör gözlerinle de aklın *yatarsa* anlatıver millete.
